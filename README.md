# Model for defekter i transskriptionel terminering

## Intro

Molekylærbiologiens centrale dogme beskriver, hvordan det genetiske informationsflow løber fra DNA til RNA til protein. Der findes over 10.000 gener spredt ud i afgrænsede regioner i kromosomerne, som består af DNA. Hvert enkelt gen er forskriften for RNA, som produceres via transskriptionsprocessen. RNA bliver derefter aflæst via translation, hvilket fører til dannelsen af proteiner, som udfører det væld af processer, der foregår i en celle. <br> <br>
<p>
    <img width="450" alt="central_d" src="https://github.com/OttoJHTX/dataprojekt/assets/49984447/69349634-7729-42d3-898b-f45b653eb80e">
    <br>
    <em>Figur 1</em>
</p>
Hvert enkelt trin i det centrale dogme er fundamentalt for alt cellulært liv. Transskriptionen – dannelsen af RNA ved aflæsning af DNA’et fra et givet gen – er i sig selv en kompliceret proces, der består af en lang række koordinerede trin, der udføres af et stort antal proteiner. Transskriptionsprocessen kan deles op i tre faser – initiering, elongering og terminering. I forbindelse med initieringen rekrutteres en polymerase til genet vha. en promoter og påbegynder elongeringen, hvorved genet aflæses i en bestemt retning (se figur 2). Når polymerasen møder en terminator, igangsættes termineringen. Mens initieringen typisk sker fra et defineret område ved promoteren, er termineringen en mere stokastisk proces, hvor polymerasen bremses ned efter mødet med terminatoren og stopper mere eller mindre tilfældigt i nedstrømsregionen. På trods af denne stokasticitet er det dog klart, at processen skal være under stram kontrol, da polymerasen skal være fuldstændigt standset, inden det næste gen begynder. <br> <br>
<p>
    <img width="450" alt="transkription" src="https://github.com/OttoJHTX/dataprojekt/assets/49984447/343be33a-423c-4277-bba3-be89cdda21c7">
    <br>
    <em>Figur 2</em>
</p>
Således er transskriptions-terminering også en kompliceret proces, der involverer over 50 forskellige proteiner. Defekter i termineringen, hvor polymerasen ikke bremses ordentligt, fører til såkaldt “read-through”, hvor transskriptionen fortsætter længere end normalt i den nedstrøms region. Sådanne defekter kan opstå hos patienter, hvor et eller flere af de involverede proteiner er dysfunktionelle. Det kan også opstå i forbindelse med cellulært stress, som ofte opstår midlertidigt i normale individer, men mere ukontrollerbart i forbindelse med sygdomme som for eksempel kræft. Et åbent spørgsmål i feltet er, hvorvidt read-through blot er en konsekvens af stress, eller om det tjener en funktion og derfor er et forsøg fra cellen på at modvirke stress-tilstanden.
For at kunne forstå termineringen og dens involverede trin er det relevant at kunne udføre en detaljeret beskrivelse af read-through under forskellige betingelser. Vi har i dette projekt været med til at designe en model og algoritme, der kan lave en kvantitativ beskrivelse af read-through på individuelle gener baseret på transskriptionsdata fra celler udsat for forskellige betingelser.

## Data

## Algoritme

## Modellering

## Perspektivering
